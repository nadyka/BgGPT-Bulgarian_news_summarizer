Title: Решението за частна детска болница ще бъде отменено. Главчев се закани на здравния министър - Mediapool.bg
Link: https://www.mediapool.bg/reshenieto-za-chastna-detska-bolnitsa-shte-bade-otmeneno-glavchev-se-zakani-na-zdravniya-ministar-news358761.html
Summary: 
	Решението да се одобри проекта за строителство на частна детска болница да бъде отменено. Това е разпоредил служебният министър-председател Димитър Главчев само ден след като ръководеният от него кабинет направи точно обратното – одобри намерението. Наред с обещанието за отмяна Главчев се закани, че ще предложи оставката на здравния министър Галя Кондева, ако тя не внесе искания от него доклад до края на деня. "Ще бъде потърсена отговорност от хората, внесли решението за разглеждане от Министерския съвет", се казва в правителственото съобщение. Решението предизвика сериозен скандал заради подозренията, че се обслужват частни интереси на фона на мотаене на проекта за държавна детска болница.

Title: Завръщането на коклюша в Европа. Къде как посрещат "100-дневната кашлица" - Mediapool.bg
Link: https://www.mediapool.bg/zavrashtaneto-na-koklyusha-v-evropa-kade-kak-posreshtat-100-dnevnata-kashlitsa-news358725.html
Summary: 
	Магарешка кашлица или 100-дневна кашлица са част от имената, с които е познато заболяването коклюш, което от миналата година насам е в епидемичен подем в редица европейски държави, а от началото на годината и в България. Коклюшът е ендемичен в световен мащаб, като обикновено има епидемични взривове на всеки 3-5 години. След паузата около пандемията от Covid-19 от втората половина на 2023 г. се наблюдава изключителен ръст на заболеваемостта. Според специалисти няма повод за притеснения, защото заболяването следва цикличен модел. Има обаче разлика в пораженията, които болестта нанася, в зависимост от това колко добър е имунизационният обхват и кои групи в обществото са получили ваксини, показват примери от други европейски страни.

Title: Девалвацията на временните парламентарни комисии - Mediapool.bg
Link: https://www.mediapool.bg/devalvatsiyata-na-vremennite-parlamentarni-komisii-news358752.html
Summary: 
	През последните близо 10 години, в които имаше общо 7 парламента, са били създадени общо около 60 временни комисии. Сегашното 49-о Народно събрание просъществува малко повече от година и успя да нарои цели 11 временни комисии. По замисъл те би трябвало да са допълнителен инструмент, с който основната институция в парламентарната република да разнищва конкретни проблеми и приема мерки за разрешаването им. На практика обаче те се превръщат в още един инструмент за опорочаване на парламентаризма. Обикновено временните парламентарни комисии се създават по две напълно противоположни причини.

Title: АПИ обеща движението по магистрала "Струма" да бъде възстановено - Mediapool.bg
Link: https://www.mediapool.bg/api-obeshta-dvizhenieto-po-magistrala-struma-da-bade-vazstanoveno-news358763.html
Summary: 
	Около 20 ч. на 1 май движението по магистрала "Струма" ще бъде изцяло възстановено, заявиха от агенция "Пътна инфраструктура". Преди няколко дни движението в района на 16-ти километър малко след пътен възел "Даскалово" в посока София бе ограничено след струване на част от подпорна стена. На пътното платно се изсипаха тонове пръст. От пътната агенция заявиха, че работят спешно за "изкопаване на земните маси до стабилна основа". Сега от там заявяват, че са "направени са отводнителни окопи над засегнатия участък и дренажни ребра по продължение на откоса".

Title: Почина американският писател Пол Остър - Mediapool.bg
Link: https://www.mediapool.bg/pochina-amerikanskiyat-pisatel-pol-ostar-news358762.html
Summary: 
	Американският писател Пол Остър е починал на 77 години след усложнения от рак на белия дроб, съобщиха световните агенции. Той е автор на над 30 книги. Световната му слава идва с "Нюйоркска трилогия", издадена през 1987 г. Книгите му са преведени на над 40 езика. Остър е роден през 1947 г. в щата Ню Джърси. Учил е в Колумбийския университет в Ню Йорк.

Title: Полиция прекрати "интифадата" в Колумбийския университет - Mediapool.bg
Link: https://www.mediapool.bg/politsiya-prekrati-intifadata-v-kolumbiyskiya-universitet-news358760.html
Summary: 
	Полицейски щурм и арести. Така завърши окупацията на сграда в кампуса на Колумбийския университет в Ню Йорк. Ден по-рано "Хамилтън хол" бе блокирана от протестиращи в подкрепа на Палестина. Те развяха плакат с надпис "интифада" и скандираха за свобода на палестинските територии, които от месеци са подложени на атаки от страна на израелската армия. Те започнаха след нападение на терористичната организация "Хамас" срещу Израел миналия октомври.

Title: Шофьор, блъснал жена на паркинг, е пуснат под гаранция - Mediapool.bg
Link: https://www.mediapool.bg/shofyor-blasnal-zhena-na-parking-e-pusnat-pod-garantsiya-news358759.html
Summary: 
	Шофьор, блъснал жена на паркинг, бе освободен от ареста срещу 2 хил. лв. гаранция. Случаят е от Пловдив, а обвиняем е рокерът Иван Райчинов-Капитана. На 20 април той блъска 51-годишна жена, докато прави маневра на заден ход.

Title: Двете остриета на битката с тютюневия дим - Mediapool.bg
Link: https://www.mediapool.bg/dvete-ostrieta-na-bitkata-s-tyutyuneviya-dim-news358757.html
Summary: Алтернативите на пушенето намаляват вредата, акцизните политики може да увеличат контрабандата 
	След като дълги години битката с тютюнопушенето се свеждаше до забрани за използването на цигари на обществени места и с постоянното увеличаване на акцизните ставки за тютюневите изделия, днес закоравелите пушачи имат все по-голямо разнообразие от по-малко вредни за самите тях и за околните хора алтернативи – устройства за нагряване на тютюн и електронни цигари с никотин. Доскорошните производители на горими цигари обръщат все по-сериозно внимания на новите бездимни продукти и разширяват портфолиата си. Разговорът за устойчивия тютюнев бизнес вече съвсем не е утопия, а един от световните лидери в бранша – "Филип Морис Интернешънъл", дори стана първата подобна компания с рейтинг за спазване на екологични, социални и корпоративно управленски стандарти за устойчивост – т.нар. ESG. Държави като Великобритания, където правителството оказва подкрепа на пушачите, за да минат към по-малко вредни алтернативи на горимите цигари, чрез информационни кампании и дори чрез лекарско предписание на устройства за нагряване на тютюн или електронни цигари, постига много добри резултати при намаляване на тютюнопушенето – с 29 на сто.

Title: 1 май: Още се борим с абсурда "работещ беден" - Mediapool.bg
Link: https://www.mediapool.bg/1-mai-oshte-se-borim-s-absurda-rabotesht-beden-news358758.html
Summary: 
	В България все още не може да бъде заличено абсурдното определение "работещ беден". Това заявява в декларация по случай Деня на труда председателя на КНСБ Пламен Димитров. Той припомня, че на този ден преди 138 години се провежда първата работническа стачка в САЩ, в която участват над 300 хил. души. "Тогава 8-часовият работен ден е бил химера.

Title: Без реклама на хазарт от екрана: 6 години се събраха в 6 дни - Mediapool.bg
Link: https://www.mediapool.bg/bez-reklama-na-hazart-ot-ekrana-6-godini-se-sabraha-v-6-dni-news358756.html
Summary: 
	Този текст е част от бюлетина Денят с Mediapool. Получавайте коментар на най-важното от деня директно на имейла си. Четете бюлетина Денят с Mediapool 
	Парламентът забрани рекламата на хазарт във всички медии. Така инициаторите на забраната ГЕРБ и ДПС направиха за 6 дни онова, за което си затваряха очите над 6 години – как публичното пространство е завзето от реклама на залагания и всякакви хазартни игри по всички канали - телевизии, радиа, онлайн и печатни медии. Едва ли някой ще повярва, че изненадващият законодателен акт на Бойко Борисов и Делян Пеевски, внесен буквално в последните часове на настоящия парламент, е мотивиран от внезапното им прозрение за пагубната роля на хазарта върху обществото.

